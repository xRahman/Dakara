Ahoj,

nevím, jestli čteš diskusi o Gameconu - měl bych zájem vést na Gameconu dungeoncrawl.

Systém: Dakara: dungeoncrawl
Věk: 15+
Žánr: fantasy dungeoncrawl

Pojďte si zahrát propracovaný fantasy dungeon se vším, co k němu patří. Čekají na vás pasti, nestvůry, obtížné překážky, hádanky, dávné příběhy a také samozřejmě magické předměty a poklady.

[i]Už delší dobu s tebou něco není v pořádku, nemáš ale tušení, co by to mohlo být. Něco tě táhne na západ, do Divočiny, kam se odváží jen dobře ozbrojené výpravy. Není to jen pouhá zvědavost, i když i ta jistě hraje svou roli, je to mnohem silnější. Asi jako pocit hladu nebo žízně, který však nedokážeš nijak utišit.

Když ses o tom zmínil svým přátelům, zjistil jsi, že mají stejný problém. Značně se ti ulevilo, protože to znamenalo, že ses ještě úplně nezbláznil a také že v tom nejsi sám. Nevysvětlitelné vábení však nezmizelo.

Nakonec jste se rozhodli opustit své mrzké živobytí a vypravit se tam, kam vás to táhne: do drsné a nebezpečné Divočiny skrývající dávno zapomenuté poklady a tajemství.[/i]


O jiný program moc zájem nemám, takže pokud by to šlo, rád bych to odehrál víckrát s různými skupinami. Je to kompletně připravený dungeon, playtime odhaduju na 8 hodin.